
Søk
NYHETER
Alle nyheter
Innenriks
Utenriks
Meninger
Strømprisen
Spesialer
Skattelister

I KØ: Elektriker Thor-Idar Ekroll (46) er på vei til Volda for et oppdrag. – Jeg kom i god tid for å få plass på fergen! Foto: Hallgeir Vågenes / VG
Thor Idar (46) støtter streiken fra fergekøen
SOLAVÅGEN FERGEKAI (VG) Fergen var nesten full da den kastet loss i morgentimene. Til tross for lang kø er sympatien med de streikende stor.

EMMA FONDENESHALLGEIR VÅGENES (FOTO)INGRID BJØRNDAL FARESTVEDT
Publisert:
Oppdatert nå nettopp
For første gang siden krigen har det blitt streik i et mellomoppgjør.

Streiken rammer bredt – blant annet dette fergesambandet mellom Solavågen og Festøya på Sunnmøre.

Elektriker Thor-Idar Ekroll (46) bor på Ellingsøya og er på vei til Volda for et oppdrag.

Tirsdag strekker køen seg langt oppover fergeleiet, men Ekroll har stor forståelse for at folk streiker:

– Prisen på mat og drivstoff øker, men vi har ikke økt i lønn. Vi har ikke steget i lønn sammenlignet med prisveksten, sier han til VG.

Hver dag pendler Ekroll 1,5 time hver vei, men tirsdag måtte han ta fergen senere enn vanlig. Flere av sambandets avganger er kansellerte som følge av streiken.


– Jeg kom i god tid for å få plass på fergen!

Like før fergen kastet loss, kom flere biler susende til fergeleiet. De rakk den akkurat.

Grytidlig mandag morgen gikk 25.000 arbeidstagere i LO og YS ut i streik etter brudd i forhandlingene med NHO dagen før.

Få siste nytt om streiken her!

Selv er Ekroll fagorganisert i EL og IT. Hverken han eller kollegaene er tatt ut i streik. Likevel er beskjeden klar:

– Vi vil stå på kravene, sier han.

Info
Derfor er det streik
Etter megling 17 timer på overtid ble det brudd i meglingen mellom LO og NHO søndag.
Landsorganisasjonen i Norge (LO) og Yrkesorganisasjonenes Sentralforbund (YS) er i konflikt med Næringslivets Hovedorganisasjon (NHO).
Fellesforbundets hovedkrav i forhandlingene har vært økt reallønnsvekst til sine medlemmer, noe som betyr at lønningene skal stige mer enn prisene. LO mener at lavtlønnede er hardest rammet av den pågående økonomiske krisen.
NHO uttalte søndag at LOs medlemmer ville fått økt kjøpekraft hvis skissen som ble lagt frem av riksmegleren hadde blitt godtatt, noe LO er uenige i.
Streiken rammer bredt – alt fra bryggerier, godteriprodusenter, industribedrifter, hotell og fergesamband blir påvirket.
Også Anne Cecilie Færø (25) møtte opp i god tid. Hun bor i Ålesund og er på vei til Ørsta.

– Vi er avhengig av ferge for å komme oss rundt her på Sunnmøre, sier hun til VG.

Hun er en regelmessig pendler på strekningen. Til tross for køen har hun stor sympati med de streikende:

– Det er jo en grunn til at de streiker, så det har jeg forståelse for, sier Færø.


I KØ: Anne Cecilie Færø (25) møtte tidlig opp på fergeleiet tirsdag morgen, men har stor forståelse for streiken. Foto: Hallgeir Vågenes / VG
Solavågen-Festøya er en av mange fergestrekninger langs hele norskekysten som rammes av streiken.

Det er fordi medlemmer i Norsk Sjømannsforbund og Norsk Sjøoffisersforbund er blant de 25.000 som er tatt ut i streik.

Dermed rammes ferger driftet av både Norled, Fjord1 og Torghatten.

Info
Disse fergene rammes
På riksveiene blir følgende samband rammet:

Drag – Kjøpsvik: Sambandet vil bli stengt. Rederi: Fjord1
Bognes – Lødingen: Rute B vil bli innstilt. Rederi: Torghatten Nord
Halsa – Kanestraum: Rute C vil være innstilt. Rederi: Fjord1
Molde – Vestnes: Rute B vil være innstilt. Rederi: Boreal Sjø AS
Festøya – Solavågen: Rute C vil være innstilt. Rederi: Norled AS
Anda – Lote: Rute B vil være innstilt. Rederi: Fjord1
Oppedal – Lavik: Rute B vil være innstilt. Rederi: Norled AS
Sandvikvåg – Halhjem: Rute 4 og 5 vil bli innstilt. Rederi: Torghatten Nord
Mortavika – Arsvågen: Rute D vil bli innstilt. Rederi: Fjord1
Hjelmeland – Nesvik – Ombo (Skipavik): Rute 1 vil bli innstilt. Rederi: Norled
Moss – Horten: Rute D vil være innstilt. Rederi: Bastø Fosen
På fylkesveier blir disse rammet:

Refsnes – Flesnes
Melbu- Fiskebøl
Levang – Nesna
Herøysambandet
Lurøysambandet
Hofles – Geisnes – Lund
Brekstad – Valset
Hareid -Sulesund
Seivika- Tømmervåg
Magerholm- Sykkylven
Skjærsholmane – Ranavik
Gjermundshamn – Årsnes
Buavåg -Langevåg
Utne -Kvandal
I tillegg blir også rutebåter flere steder rammet av streiken.

Kilde: Statens vegvesen.

Fredag kan streiken trappes ytterligere opp, men medlemmer tilknyttet fergedrift er ikke på listen over det utvidede streikeuttaket.

Derimot kan det bli bråstopp i produksjonen av mange kjente matvarer.

Publisert:
Publisert: 18.04.23 kl. 10:32
Oppdatert: 18.04.23 kl. 11:03
Mer om
Flere artikler

Storstreik: Slik blir du rammet

Kiwi åpner for restriksjoner på drikkevarer

Opplysninger til VG: Dette sa LO nei til

Dette skjer om streiken trappes opp fredag: Flere varer i fare

Bryggeriarbeiderne streiker for økt kjøpekraft: – Jeg vil aldri oppfordre til å hamstre
Fra andre aviser
16.04.2023
Storstreik: Slik blir du rammet
Aftenposten
17.04.2023
Slik rammer streiken ferger og båtruter
Aftenposten
17.04.2023
Slik rammer streiken ferger og båtruter
Bergens Tidende
16.04.2023
Nå blir det historisk storstreik
Aftenposten
17.04.2023
Kan det bli tomt for chips og Pepsi max? Stenger Ikea?
Bergens Tidende
16.04.2023
Vestland hardt rammet: – Norge kan ikke leve lenge med dette
Bergens Tidende
Rabattkoder
Et kommersielt samarbeid med Kickback.no

Blivakker rabattkode
Blivakker rabattkode
Få 10% rabatt på ditt kjøp over 799 kr med BliVakker ...

Gyldig til 31. august
Blush rabattkode
Blush rabattkode
Få 10% rabatt på ditt kjøp over 699 kr mes Blush rabattkode

Gyldig til 30. juni
DanCenter rabattkoder logo
DanCenter rabattkode
Få 20% rabatt på reiser med Dancenter rabattkode

Gyldig til 30. april
Scandic rabattkode
Scandic rabattkode
Scandic rabatt - 25% rabatt til unge hos Scandic

Gjelder nå!
Bubbleroom rabattkode
Bubbleroom rabattkode
Få 15% rabatt på ditt første kjøp med Bubbleroom rabattkode

Gyldig til 30. april
VG er en del av Schibsted. Schibsted er ansvarlig for dine data på denne siden. Les mer her
Ansv. redaktør og adm. direktørGard SteiroNyhetsredaktørTora Bakke HåndlykkenUtviklingsredaktørØyvind BrenneRedaktør Feature/VG+Jane ThrondsenPolitisk redaktørHanne Skartveit
Åpenhet om VG

Logg over rettelser VG har gjort

VGs trafikkregler

Redaksjonelle bindinger

Tips oss på22 00 00 00 eller SMS 2200E-post til tusentipset2200@vg.no
Les dagens e-avis her

Kontakt VG

VG+ Support

Annonseinfo

VG har ikke ansvar for innhold på eksterne nettsider som det lenkes til. Kopiering av materiale fra VG for bruk annet sted, crawling, skraping, indeksering (for eksempel tekst og datamining) er ikke tillatt uten avtale.

Redaktøransvar

© 2023 VG | Brukervilkår | Personvernerklæring og informasjonskapsler